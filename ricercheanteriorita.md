---
layout: blog
title: Ricerche di Anteriorità
subtitle: 
---
Le ricerche di anteriorità sono attività indispensabili da eseguirsi prima di ciascuna registrazione per
comprendere se quanto ideato possiede i requisiti di novità ed originalità necessari a procedere al deposito
del titolo.
Tali ricerche vengono condotte dal nostro Team per i propri Clienti su Banche dati specifiche sia per i
Marchi che per i Brevetti ovvero per i Disegni e Modelli.
Le ricerche relative ai Marchi consentono di valutare l’esistenza di eventuali domande o registrazioni di
marchi anteriori identici o simili per prodotti e/o servizi identici o affini a quelli di interesse, che potrebbero
impedire l’uso e la registrazione del segno.
Per i brevetti, consentono di individuare soluzioni tecniche note che possano eventualmente impedire la
brevettazione e/o la produzione e vendita del trovato ideato.
Per i design, di rintracciare eventuali modelli anteriori che possano essere in contrasto con il modello che si
vuole depositare.